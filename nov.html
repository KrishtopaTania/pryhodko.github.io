<html>
    <head>        
        <title>nov</title>

            <style>
            body {margin: 20px;background: #7689f3} </style>
    </head>
    <body>
            <div>Фестиваль родинного дозвілля «Родинофест» 
                    відбувся 19 травня 2018 року в спеціалізованій 
                    школі №129 з метою відзначення кращих та 
                    найспритніших у навчанні, олімпіадах, МАН, спорті, 
                    мистецтві, громадській суспільно-корисній діяльності. 
                    Родинофест – весняне свято, ідея проведення якого народилась 
                    для об’єднання шкільної родини та приближення здійснення 
                    мрії кожного школяра та учителя - будівництва нового 
                    шкільного приміщення. Родинофест організовувався саме як 
                    фестиваль родинного дозвілля з абсолютною перевагою наступних, 
                    корисних способів залучити дітей та батьків до дозвілля – 
                    пізнавальні конкурси, спортивні змагання, веселі ігри, 
                    модні майстер-класи, мистецькі експрес-твори (художні, 
                    танцювальні, музичні), смачні страви, можливість проявити 
                    свої знання, здібності, навички, таланти у колі однокласників 
                    та батьків, віддавши свої бали на користь класу.
                     Під час підготовки фестивалю для його успішного проведення
                     були залучені усі педагогічні працівники, усі активи класів, 
                     батьківство та партнери школи.
                     Свято, що розпочалось з вітальної зустрічі команд під енергійну 
                     музику, привернуло увагу мешканців мікрорайону. Вже о 10:30 
                     територія школи була перетворена на чарівне місце, де лунав 
                     дитячий сміх і все було насичене радощами родинного 
                     відпочинку. На меті було об’єднати найенергійніші свята 
                     весни з традиційними святами: Днем відмінника та Днем школи і 
                     закласти підвалини нової традиції – сімейного гуртування.
                    Важливою подією Родинофесту стало нагородження учнів за навчальні 
                    та наукові досягнення 2017/2018 навчального року, за активні 
                    спортивні здобутки та за участь у громадському житті школи та 
                    Дніпровського району.
                    Активними помічниками організації та проведення виступів 
                    були Центр дитячо-юнацької творчості, ПНЗ «Зміна», 
                    які долучилися до проведення майстер-класів та виступів. 
                    Гостями Родинофесту стали депутати Київської міської ради, 
                    активні партнери школи – Горбунов Я.В. та Харченко О.В., 
                    начальник Управління освіти Дніпровського району Іваніна Н.В., 
                    директори СШ №125 Посадська Т.Л., СШ №313 Посадський В.В., 
                    гімназії №136 Головко Н.В., ПНЗ «Зміна» Фоя К.О. Великою та 
                    беззаперечною радістю для учнів у цей день була присутність 
                    їх батьків, які стали гарними співучасниками в спортивних 
                    змаганнях та щирими уболівальниками усіх дитячих перемог та 
                    здобутків. Усього Родинофест за попередніми даними відвідало 
                    близько 1000 чоловік. Усі залишились задоволеними проведеним 
                    днем і жалкували, що він так швидко минув.
                </div>

    </body>
</html>